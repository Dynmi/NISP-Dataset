


അച്ഛന്റെ ചെവിയും തൊണ്ടയും മൂക്കും പരിശോധിച്ചശേഷം 
ഒരു ഓപ്പറേഷൻ ആവശ്യമാണെന്ന് ഡോക്ടർ അഭിപ്രായപ്പെട്ടു.





പേരുകേട്ട ഒരു ഡോക്ടർ അച്ഛനെ പരിശോധിക്കാൻ വന്നു.






വൃദ്ധനും കണിശക്കാരനുമായിരുന്ന ആ ഡോക്ടറുടെ മുടി 
വെള്ളി പോലെ നരച്ചിരുന്നു.





അദ്ദേഹം അച്ഛനോടു പറഞ്ഞു, വായ് തുറക്കൂ.






അച്ഛൻ വായ തുറന്നു.






ഡോക്ടർ വായ്ക്കുള്ളിൽ കൈയ്യിട്ട് പരിശോധന നടത്തി.






അച്ഛന് വല്ലാത്ത വേദനയും അസഹ്യതയും അനുഭവപ്പെട്ടു.






ഇതാ ഇവിടെത്തന്നെ എന്നുപറഞ്ഞുകൊണ്ട് ഡോക്ടർ 
ഒരിടത്ത് ശക്തിയായി അമർത്തി.





പെട്ടെന്ന് ഒരലർച്ചയോടെ അദ്ദേഹം കൈ വലിച്ചെടുത്തു.






അദ്ദേഹത്തിന്റെ വിരലിൽ നിന്ന് ചോര ഒലിക്കുന്നത് 
എല്ലാവരും കണ്ടു.





ചുറ്റുമുള്ളവർ ശ്വാസമടക്കി നിന്നു.






ഡോക്ടർ പറഞ്ഞു, അയഡിൻ കൊണ്ടുവരൂ.






ഒരു നേഴ്സ് അയഡിൻ കൊണ്ടുവന്നു.






വിരലിൽ അതു കുറച്ചു പുരട്ടിയിട്ട് അദ്ദേഹം പറഞ്ഞു, 
തുണിയും പഞ്ഞിയും.





ഉടൻ അതും അവിടെയെത്തി.






അദ്ദേഹം മറ്റേ കൈ കൊണ്ട് മുറിഞ്ഞ വിരൽ വച്ചുകെട്ടി.






പതിഞ്ഞ ശബ്ദത്തിലാണ് പിന്നീട് ഡോക്ടർ സംസാരിച്ചത്.






അദ്ദേഹം പറഞ്ഞു, കഴിഞ്ഞ നാല്പതുകൊല്ലമായി 
ഞാൻ ഈ തൊഴിൽ ചെയ്യുന്നു.





എന്റെ കയ്യിൽ ആരെങ്കിലും കടിക്കുന്നത് ഇന്നാദ്യമാണ്. 



