


തനിക്കനുവദിച്ചിട്ടുള്ള മൂന്നുമണിക്കൂർ നേരം അദ്ദേഹം എല്ലാവരും
 കാൺകെ വായിച്ചു, ബാക്കി സമയം ആരും കാണാതെയും.





കട്ടിലിന്റെ അടിയിൽ ഒളിച്ചിരുന്ന് അദ്ദേഹം വായിക്കുക പതിവായിരുന്നു.






ചിലപ്പോൾ തട്ടിൻപുറത്ത് ഇരുന്നായിരിക്കും വായന.






വൈക്കോൽക്കൂനയുടെ പുറത്തിരുന്നുള്ള വായനയായിരുന്നു 
അദ്ദേഹത്തിന് ഏറ്റവും പ്രിയങ്കരം.





പുതിയ കച്ചിയുടെ മണം വളരെ സുഖകരമായിരുന്നു.






വീട്ടിൽ തന്നെ അന്വേഷിക്കുന്നതിന്റേയും എല്ലാ കട്ടിലുകളുടേയും 
അടിയിൽ തപ്പുന്നതിന്റെയും ബഹളം കേട്ടുകൊണ്ട് അച്ഛൻ അവിടെ ഇരിക്കും.





അത്താഴത്തിനു സമയമാകുമ്പോൾ അദ്ദേഹം വീട്ടിലേയ്ക്ക് ചെല്ലും.






അതിന് പതിവായി ശിക്ഷിക്കപ്പെടുകയും ചെയ്തിരുന്നു.






ധൃതിയിൽ അത്താഴം കഴിച്ചിട്ട് അച്ഛൻ ഉറങ്ങാൻ കിടക്കും.






രാത്രിയിൽ ഉണർന്ന് വിളക്ക് തെളിച്ച് പുസ്തകം വായിക്കും.






ഈ ലോകത്തിൽ രസകരങ്ങളായ എത്രയെത്ര പുസ്തകങ്ങളാണുള്ളത്.






അവയെല്ലാം വായിച്ചുതീർക്കണമെന്ന് അച്ഛൻ ആഗ്രഹിച്ചു.






സമയം പോകുന്നത് അദ്ദേഹം അറിയുകയില്ല.






ഒടുവിൽ മുത്തശ്ശീ കയറിച്ചെന്ന് പുസ്തകമെടുത്ത് കൊണ്ടുപോകുകയും 
വിളക്ക് കെടുത്തുകയും ചെയ്യും.





കുറേ കഴിയുമ്പോൾ അച്ഛൻ വിളക്കു തെളിയിച്ച് മറ്റൊരുപുസ്തകം കയ്യിലെടുക്കും.






അത് ആദ്യത്തെ പുസ്തകം പോലെത്തന്നെ രസമുള്ളതായിരിക്കും.






പക്ഷേ ഇത്തവണ മുത്തശ്ശനായിരിക്കും കടന്നുവരിക, അദ്ദേഹം 
പുസ്തകം പിടിച്ചുപറിക്കും, വിളക്കണച്ചിട്ട് ഇരുട്ടത്ത് അച്ഛനെ അടിക്കും.


