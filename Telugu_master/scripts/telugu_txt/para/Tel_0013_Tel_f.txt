


అనగనగా ఒక ఊరిలో ఒక నక్క రోజు కోళ్ళను, కోడి పిల్లలను తినేసేది. 






రోజు ఆ నక్క చేసే పనికి ఊళ్ళో జనమంతా వంచించబడ్డారు.






ఒక రోజు ఆ నక్క ఒక పొలంలో పడున్నట్టు కనబడ్డది. 






 ఊళ్ళో వాళ్ళంతా మొత్తానికి ఆ నక్కను యెవరో చంపేసారని హర్షించారు. 






జనమంతా ఆ నక్కను చూడడానికి పొలానికి చేరుకున్నారు. 






ఒక కోడి పుంజు కూడా తన పిల్లలతో చూడడానికి వెళ్ళింది.






ఇంతలో ఆ నక్క లేచి, పెద్దగా ఆవలించింది. “హరే! 






నువ్వు చచ్చిపోయావనుకున్నామే!” అంది కోడి పుంజు.






“లేదు, అదేమి కాదు. నిన్న రాత్రి బాగ తిన్నాను, 
అందుకే నిద్ర పట్టేసింది” అని జవాబు చెప్పిందా నక్క.





పుంజు వెంటనే తన పిల్లలను లెక్క  పెట్టుకుంది. 






ఒక కోడి పిల్ల తక్కువ వుంది.






“ఇదేమిటి, ఒక పిల్ల తక్కువ వున్నా నాకు తెలియలేదే,” అంది.






“యేమిటయ్య! నిన్న రాత్రి నీ పిల్లను తింటే నీకు తెలీలేదు కాని ఒక 
క్షణం క్రితం నేను చచ్చానని తెలుస్తే వెంటనె వచ్చావు” అంది నక్క వ్యంగ్యంగా.





నిజమే, ముందు మన ఇల్లు చక్కబెట్టుకుని, తరవాత ఇతరుల 
విషయం పట్టించుకోవాలి.


