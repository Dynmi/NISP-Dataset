


இதன் படப்பிடிப்பு மும்பை பகுதிகளில் விறுவிறுப்பாக நடக்கிறது.






படத்தை பொங்கலுக்கு திரைக்கு கொண்டு வர திட்டமிட்டுள்ளனர்.






இந்த படத்துக்கு பிறகு ரஜினிகாந்த் புதிய படத்தில் நடிப்பாரா.






அல்லது தனி கட்சி தொடங்கி முழுநேர அரசியலில் குதிப்பாரா.






இந்த நிலையில் டைரக்டர் சிவா சென்னை போயஸ் கார்டனில் உள்ள வீட்டில் ரஜினிகாந்தை
நேற்று நேரில் சந்தித்து பேசினார்.





அப்போது ரஜினியிடம் கதை சொன்னதாக கூறப்படுகிறது.






இதனால் சிவா இயக்கத்தில் ரஜினி நடிப்பார் என்று தகவல் பரவி உள்ளது.






இதை இருவரும் உறுதிப்படுத்தவில்லை.






சிவா ஏற்கனவே சிறுத்தை, வீரம், வேதாளம், விவேகம், விஸ்வாசம் ஆகிய படங்களை
டைரக்டு செய்துள்ளார் என்பது குறிப்பிடத்தக்கது.





அஜித்குமார் தற்போது ‘நேர்கொண்ட பார்வை’ படத்தில் நடித்து வருகிறார்.






இந்த படத்தை சதுரங்க வேட்டை மூலம் பிரபலமான வினோத் இயக்குகிறார்.






மறைந்த நடிகை ஸ்ரீதேவியின் கணவர் போனிகபூர் தயாரிக்கிறார்.






இந்தியில் அமிதாப்பச்சன், டாப்சி நடித்து வெற்றிகரமாக ஓடிய ‘பிங்க்’ படத்தின்
தமிழ் ரீமேக்காக தயாராகிறது.





இதில் அஜித்குமார் வக்கீல் வேடத்தில் வருகிறார்.






பிரச்சினையில் சிக்கி தவிக்கும் சில இளம் பெண்களுக்காக கோர்ட்டில் வாதாடி
அவர்களுக்கு நியாயம் பெற்று தருவதுபோன்ற கதையம்சத்தில் உருவாகிறது.





ஜோடியாக வித்யாபாலன் நடிக்கிறார்.






ஸ்ரத்தா ஸ்ரீநாத், ஆதிக் ரவிச்சந்திரன், டெல்லி கணேஷ் ஆகியோரும் முக்கிய கதாபாத்திரத்தில்
வருகிறார்கள்.





பட வேலைகள் இறுதி கட்டத்தில் உள்ளன.






ஆகஸ்டு மாதம் திரைக்கு கொண்டுவர திட்டமிட்டு உள்ளனர்.






இந்த படத்தை முடித்து விட்டு மீண்டும் வினோத் இயக்கத்தில் அஜித்குமார் நடிக்க
உள்ளார்.


