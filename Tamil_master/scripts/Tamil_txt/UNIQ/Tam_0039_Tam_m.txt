


இதற்காக நான் தொழில்நுட்பத்திற்கு நன்றியை தெரிவித்துக்கொள்கிறேன்.






ஒவ்வொரு நாளும் கவர்னர் மாளிகையின் மீது தேசிய கொடி ஏற்றப்படும் போது எழுப்பப்படும்
ஊதுகுழலின் ஒலியுடன் எனது பணியை தொடங்குகிறேன்.





இது என்னுடைய வாழ்வின் குறிக்கோளையும், எனது உள்ளுணர்வையும் தட்டி எழுப்பி
அதை எனக்கு உணர செய்கிறது.





எனது உள்ளுணர்வு திட்டமிடுவதற்கும், பெரும்பாலான பிரச்சினைகளை தீர்ப்பதற்கும்
வழிவகை செய்கிறது.





என் மீது நம்பிக்கை வைத்து, என்னை புதுவை மாநில கவர்னராக நியமித்த பிரதமர்
மோடிக்கு நன்றியை தெரிவித்துக்கொள்கிறேன்.





புதுச்சேரியின் நலனுக்காக கவர்னர் மாளிகை பெரும் பங்காற்றியுள்ளது.






இதற்காக பாடுபட்ட முதல்-அமைச்சர் நாராயணசாமி, அமைச்சர்கள், எம் எல் ஏ க்களுக்கு
நன்றி தெரிவித்துக்கொள்கிறேன்.





புதுவையின் மாற்றத்திற்காக ஒத்துழைத்த தலைமை செயலாளர் அஸ்வனி குமார் மற்றும்
அரசு அதிகாரிகளுக்கு நன்றியை தெரிவித்துக்கொள்கிறேன்.





பெரும்பாலான சவால்களை தமது அனுபவத்துடனும், அர்ப்பணிப்பு உணர்வுடனும் எனது
சிறப்பு பணி அதிகாரி தேவநீதிதாஸ் தலைமையில் செயல்பட்டு வரும் கவர்னர் மாளிகை
குழுவின் அனைத்து உணர்வுகளுக்கும் நன்றியை தெரிவித்துக்கொள்கிறேன்.




புதுச்சேரியின் அனைத்து தரப்பு மக்களும், காரைக்கால், மாகி, ஏனாம் பகுதியை
சேர்ந்த மக்களும் என் மீது வைத்த நம்பிக்கைக்காக நன்றியை தெரிவித்துக்க
ொள்கிறேன்.




புதுச்சேரிக்கு என தனிச்சிறப்புகள் பல உண்டு.






இங்கு சமுதாய ஒற்றுமையும், அமைதியும் உள்ளது.






புதுவையில் தலைக்கவசம் அணியாமல் இருப்பது மற்றும் ஒரு சில குற்றசெயல்கள் தவிர
மற்றபடி மக்கள் அனைவரும் பொதுவாக சட்டத்தை மதிப்பவர்கள் தான்.





வளர்ச்சிக்கு தேவையான அனைத்து அம்சங்களையும் புதுச்சேரி தன்னகத்தே
கொண்டுள்ளது.





நல்ல அரசியல் தலைமை, பொதுமக்கள், பணியாற்றும் அரசு ஊழியர்கள் மற்றும் அனைத்து
தரப்பு மக்களும் பொறுப்புடன் செவ்வனே தங்கள் பணியை செய்து வந்தால் இந்த மாநிலம்
மேலும் முன்னேற்றம் அடையும்.




சாதி, மத, பேதம் இன்றி அனைவரும் ஒற்றுமையாக செயல்பட்டால் நாடு
வளம்பெறும்.





முடிந்த அளவு, நான் புதுச்சேரியின் தேவைகளை மத்திய அரசின் கவனத்திற்கு கொண்டு
செல்வேன்.





இவ்வாறு அதில் அவர் கூறியுள்ளார்.






பொதுவாக புதுவை மாநில கவர்னரின் பதவி காலம் 5 ஆண்டுகள் ஆகும்.






ஆனால் கவர்னர் கிரண்பெடி பதவியேற்ற போது 2 ஆண்டுகளில் புதுவையை விட்டு சென்று
விடுவேன் என்று கூறி இருந்தார்.


