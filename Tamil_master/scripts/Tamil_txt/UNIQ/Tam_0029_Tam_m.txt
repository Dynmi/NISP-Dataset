


இதுபற்றி விசாரணை நடந்து வருகிறது.






இந்நிலையில், கும்பலால் கற்பழிக்கப்பட்ட பெண்ணுக்கு ராஜஸ்தான் அரசு போலீஸ்
கான்ஸ்டபிள் பணியை வழங்கியுள்ளது.





அந்த மாநில கூடுதல் தலைமை செயலாளர் (உள்துறை) ராஜீவா ஸ்வரூப் செய்தியாளர்களிடம்
கூறும்பொழுது, பாதிக்கப்பட்ட பெண்ணை போலீஸ் கான்ஸ்டபிளாக நியமிக்க ஆணை பிறப்பிக்கப்பட்டு
உள்ளது.




அவருக்கு நியமன கடிதம் வழங்கப்படும் என கூறியுள்ளார்.





வங்காளதேசம், பாகிஸ்தான், ஆப்கானிஸ்தான் ஆகிய நாடுகளில் சிறுபான்மையினராக
இருந்தவர்கள், இந்தியாவில் 7 ஆண்டுகள் குடியிருந்தால், அவர்களுக்கு இந்திய
குடியுரிமை வழங்க வகைசெய்யும் குடியுரிமை திருத்த மசோதா, நாடாளுமன்ற மக்களவையில்
நிறைவேற்றப்பட்டது.




இதுபோல், முத்தலாக் தடை மசோதாவும் மக்களவையில் நிறைவேற்றப்பட்டது.






ஆனால், இம்மசோதாக்களின் சில அம்சங்களுக்கு எதிர்க்கட்சிகள் எதிர்ப்பு தெரிவித்ததால்,
மாநிலங்களவையில் இம்மசோதாக்கள் நிறைவேறாமல் நிலுவையில் இருந்தன.





இந்நிலையில், 16-வது மக்களவையின் பதவிக்காலம் முடிவடைவதால், மக்களவையை கலைத்து
ஜனாதிபதி ராம்நாத் கோவிந்த் உத்தரவிட்டார்.





மக்களவையில் நிறைவேறிய மசோதா, மாநிலங்களவையில் நிலுவையில் இருந்தால், மக்களவை
கலைக்கப்பட்டவுடன், அம்மசோதா காலாவதி ஆகிவிடும்.





அந்த அடிப்படையில், குடியுரிமை, முத்தலாக் தடை மசோதாக்கள் காலாவதி
ஆகிவிட்டன.





நாடாளுமன்ற தேர்தலில் ஏற்பட்ட தோல்வி குறித்து விவாதிக்க கடந்த 25-ந் தேதி
காங்கிரஸ் காரிய கமிட்டி கூட்டம் நடைபெற்றது.





இந்த கூட்டத்தில் தோல்விக்கு பொறுப்பேற்று காங்கிரஸ் தலைவர் ராகுல் காந்தி
தனது தலைவர் பதவியை ராஜினாமா செய்வதாகவும், தனது குடும்பத்தை சேராத ஒருவரை
தலைவராக நியமிக்க வேண்டும் என்றும் கூறினார்.




இதனை கட்சியின் நிர்வாகிகள் ஏற்க மறுத்தனர்.






கட்சியின் மூத்த நிர்வாகிகள் தங்கள் மகன்களுக்கு ‘சீட்’ கேட்டு தன்னை தொந்தரவு
செய்ததாகவும் ராகுல் காந்தி கூறியதாக தகவல்கள் வெளியாகின.





இந்நிலையில் இதுகுறித்து காங்கிரஸ் செய்தி தொடர்பாளர் ரந்தீப்சிங் சுர்ஜேவாலா
நிருபர்களுக்கு பேட்டி அளித்தார்.





அப்போது அவர் கூறியதாவது.






ஊடகங்கள் உள்பட ஒவ்வொருவரும் பூட்டிய அறைக்குள் நடைபெறும் காங்கிரஸ் காரிய
கமிட்டி கூட்டத்தின் புனிதத்துக்கு உரிய மதிப்பு அளிக்க வேண்டும்.





காரிய கமிட்டி கூட்டத்தில் நடைபெற்றதாக சில ஊடகங்களில் வெளியான பல்வேறு கருத்துகள்,
யூகங்கள், அவதூறுகள், கிசுகிசுக்கள் மற்றும் வதந்திகள் அனைத்தும் தேவைப்படாத,
உண்மையற்ற தகவல்கள்.



காரிய கமிட்டி, கட்சியின் தோல்விக்காக எந்த குறிப்பிட்ட தனிநபரின் நடத்தை
அல்லது பங்கு பற்றி விவாதிப்பதற்கு பதிலாக, தோல்வி குறித்து அனைவரும் தங்கள்
கருத்துகளை கூறுவதற்கும், சரிசெய்வதற்கான மற்றும் சவால்களை எதிர்கொண்டு முன்னேறி
செல்வதற்கான நடவடிக்கைகளை எடுப்பதற்குமான ஒரு ஜனநாயக அமைப்பு.




காரிய கமிட்டி தீர்மானித்த ஆலோசனைகளின் முக்கிய சாராம்சம் ஊடகங்களுக்கு
தெரியப்படுத்தப்பட்டது.


