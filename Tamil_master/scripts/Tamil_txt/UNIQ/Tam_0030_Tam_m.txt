


கருத்துகள், யூகங்களை வெளியிடுவதை தவிர்த்து, காங்கிரஸ் கட்சி எடுக்க இருக்கும்
சீரமைப்பு நடவடிக்கைகளுக்காக காத்திருக்க வேண்டும் என்று ஊடகங்கள் உள்பட
அனைவரையும் கேட்டுக்கொள்கிறோம்.




இவ்வாறு அவர் கூறினார்.






ராகுல் காந்தி தனது பதவியை ராஜினாமா செய்ய முன்வந்ததாக கூறப்படுவது உள்பட
காரிய கமிட்டி கூட்டத்தில் நடைபெற்றதாக கூறப்படும் அனைத்து தகவல்களையும்
அவர் மறுத்தார்.




இந்நிலையில் கர்நாடகா மற்றும் ராஜஸ்தானில் உள்ள காங்கிரஸ் மாநில அரசுகளும்
நெருக்கடியை சந்தித்து வருகின்றன.





இந்த தகவலும் காங்கிரஸ் தலைவர்களை அதிர்ச்சி அடையச் செய்துள்ளது.






இதற்கிடையே சில மாநில காங்கிரஸ் தலைவர்கள் தங்கள் பதவியை ராஜினாமா செய்ய தொடங்கி
உள்ளனர்.





பஞ்சாப் மாநில தலைவர் சுனில் ஜாகர், ஜார்கண்ட் அஜய்குமார், அசாம் ரிபுன் போரா,
ராஜஸ்தான் அசோக் கெலாட், உத்தரபிரதேசம் ராஜ்பாப்பர், மராட்டியம் அசோக் சவாண்
ஆகியோர் தலைவர் பதவியை ராஜினாமா செய்துள்ளனர்.




காரிய கமிட்டி கூட்டத்தில் காங்கிரஸ் தலைவர் பதவியை ராஜினாமா செய்வதாக கூறிய
ராகுல் காந்தி தனது முடிவில் உறுதியாக இருப்பதாகவும் தகவல் வெளியாகி
உள்ளது.




அவர் யாரையும் சந்திக்க மறுப்பதாகவும் கூறப்படுகிறது.






தேர்தலில் வெற்றிபெற்ற புதிய எம் பி க்கள் அவரை சந்திக்க விரும்புவதாக கூறியும்
ராகுல் காந்தி மறுத்துவிட்டார்.





தனது கூட்டங்கள், சந்திப்புகள் அனைத்தையும் அவர் ரத்து செய்துவிட்டார்.






கட்சியின் தூதுவர்களாக மூத்த தலைவர்கள் அகமது பட்டேல், கே சி வேணுகோபால் ஆகிய
இருவர் மட்டும் நேற்று காலை ராகுல் காந்தியை சந்தித்து பேசினார்கள்.





அவர்கள் சமாதானத்தை ஏற்க மறுத்த ராகுல் காந்தி, தனது முடிவில் உறுதியாக இருப்பதாக
கூறியுள்ளனர்.





சவாலான இந்த நேரத்தில் கட்சியை நடத்துவதற்கு தகுதியுள்ள, தனது குடும்பத்தை
சேராத, அதேசமயம் போதிய அனுபவமும், தலைமைக்குரிய தகுதியும் கொண்ட ஒரு புதிய
தலைவரை தேர்ந்தெடுக்கும்படியும் அவர்களிடம் ராகுல் காந்தி கூறினார்.




அதற்குரிய நேரத்தை வழங்கவும் தயாராக இருப்பதாக கூறினார்.






அதேசமயம் நேரு நினைவு நாளை முன்னிட்டு ராகுல் காந்தி நேற்று ‘டுவிட்டர்’ மூலம்
அதனை நினைவு கூர்ந்தார்.





நேரு நினைவிடத்தில் நடைபெற்ற பிரார்த்தனையிலும் அவர் கலந்து கொண்டார்.






இதில் சோனியா காந்தி, முன்னாள் ஜனாதிபதி பிரணாப் முகர்ஜி, முன்னாள் பிரதமர்
மன்மோகன்சிங் ஆகியோரும் கலந்து கொண்டனர்.





ராகுல் காந்தியின் பதவி விலகும் முடிவு குறித்து மூத்த காங்கிரஸ் தலைவர் சல்மான்
குர்ஷித் கூறியதாவது.




நாம் பிரசாரம் செய்த அனைத்து குறைகளையும் தாண்டி நரேந்திர மோடி மக்களின் ஆதரவை
பெற்றது எவ்வளவு உண்மையோ, அதேபோல நேரு-காந்தி குடும்பம் நம்மை ஒருங்கிணைத்து
வைத்துள்ளது என்பதும் அவர்கள் தான் அதிகமான ஓட்டுகளை பெறுபவர்கள் என்பதும்
உண்மையே.

