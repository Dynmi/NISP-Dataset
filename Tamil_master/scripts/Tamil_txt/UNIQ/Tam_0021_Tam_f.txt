


சீத்தாப்பழம் வைட்டமின்-சி, பி-காம்ப்ளக்ஸ், இரும்புச்சத்து, வைட்டமின்-ஏ,
நார்ச்சத்து, மக்னீசியம், பொட்டாசியம் முதலான ஊட்டச்சத்துக்கள் கொண்டது
.




எனவே, சீத்தாப்பழத்தை குழந்தைகள், சிறுவர், சிறுமியர், நடுத்தர வயதினர், முதியோர்கள்
என அனைத்து தரப்பு வயதினரும் எவ்வித தயக்கமும் இல்லாமல் தாராளமாக
உண்ணலாம்.




சீத்தாப்பழத்தில் உள்ள ‘பி’ காம்ப்ளக்ஸ் ஆஸ்துமா மற்றும் சளி போன்ற பிரச்னைகளைக்
குறைக்க உதவுகிறது.





அது மட்டுமில்லாமல், இந்தப் பழம் நமது தசைப்பகுதிகளை ரிலாக்ஸாக வைத்துக்கொள்ள
மிகவும் உறுதுணையாக செயல்படுகிறது.





ரத்த அழுத்தத்தால் அவதிப்படுபவர்களுக்கு சீத்தாப்பழம் சிறந்த மருந்தாக உ
ள்ளது.





ஏனெனில், இதில் உள்ள பொட்டாசியம் ரத்த கொதிப்பைக் கட்டுப்பாட்டுக்குள் வைக்க
உதவுகிறது.





ஆயுர்வேத மருத்துவத்தில் உடலில் ஏற்படுகிற புண்களைக் குணப்படுத்த சீத்தாப்பழம்
தலைசிறந்த மருந்தாகப் பயன்படுத்தப்பட்டு வருகிறது.





மேலும், இப்பழத்தின் இலைகள் ரத்தத்தில் உள்ள குளுக்கோஸ் அளவைக் கட்டுக்குள்
வைக்க உதவுவதாக இந்த மருத்துவர்கள் தெரிவிக்கின்றனர்.





சீத்தாப்பழத்தில் வைட்டமின்-ஏ ஏராளமாக உள்ளது.






இது தலைமுடியையும், சருமத்தையும் பாதுகாக்க உதவுகிறது.






சீத்தாப்பழம் ரத்தசோகை குறைபாட்டைத் தடுக்கவல்லது.






குறிப்பாக, பெண்களுக்கு மிகவும் ஏற்ற மருத்துவ குணம் நிறைந்த கனியாக திக
ழ்கிறது.





நம்முடைய உடல் ஆரோக்கியத்துக்குப் பொருந்தும் வகையில், எண்ணற்ற பயன்களைக்
கொண்டுள்ள இந்தப் பழத்தை உணவோடு சேர்த்து சாப்பிடுவது நல்லதல்ல.





சாப்பிடுவதற்கு ஒரு மணிநேரத்துக்கு முன்னதாகவும், உணவு உண்ட ஒரு மணிநேரத்துக்குப்
பிறகும் சாப்பிடுவதே முழுமையான பலன்களைத் தரும்.





கருவுற்ற பெண்களுக்கு மிகச் சிறந்த உணவாக மருத்துவர்களால் பரிந்துரைக்கப்படும்
கனியாக சீத்தாப்பழம் உள்ளது.





இப்பழத்தை கர்ப்பிணிகள் தினமும் சாப்பிட்டு வர, சிசுவின் வளர்ச்சி ஆரோக்கியமாக
அமையும்.





சீத்தாப்பழத்தில் நார்ச்சத்து 5 கிராம் அளவு உள்ளது.






எனவே, மலச்சிக்கல் குறைபாட்டைச் சரி செய்து, வயிறு தொடர்பான உபாதைகள் ஏற்படாமல்
பார்த்துக்கொள்ள இந்தக் கனி பயன்படுகிறது.





போதுமான உடல் எடை இல்லாமல் அவதிப்படுபவர்கள் சீத்தாப்பழத்தின் சதைப்பகுதியைத்
தேனில் ஊற வைத்து, தினமும் சாப்பிட்டு வர வேண்டும்.





அவ்வாறு செய்து வந்தால் உடல் எடை கணிசமாக அதிகரிக்கும்.



