


இவ்வாறு சுமலதா கூறினார்.






நாடாளுமன்ற தேர்தலில் கர்நாடகத்தில் மொத்தம் உள்ள 28 தொகுதிகளில் பா ஜனதா
25 தொகுதிகளை கைப்பற்றியுள்ளது.





அது மட்டுமின்றி பா ஜனதா ஆதரவு பெற்ற சுயேச்சை வேட்பாளரான நடிகை சுமலதாவும்
வெற்றி பெற்றிருக்கிறார்.





கர்நாடக வரலாற்றில் பா ஜனதா முதல் முறையாக மிக அதிகமான இடங்களை
பெற்றுள்ளது.





இதனால் பா ஜனதா தலைவர்கள் மிகுந்த உற்சாகத்தில் இருக்கிறார்கள்.






அதன்காரணமாக பா ஜனதா மேலிட தலைவர்கள், மோடி மந்திரிசபையில் கர்நாடகத்திற்கு
அதிக பிரதிநிதித்துவம், அதாவது 7 பேருக்கு மந்திரி பதவி வழங்க முடிவு செய்துள்ளதாக
தகவல்கள் வெளியாகியுள்ளன.



அதாவது எம் பி க்கள் அனந்தகுமார் ஹெக்டே (உத்தர கன்னடா), சீனிவாசபிரசாத் (சாம்ராஜ்நகர்),
ஷோபா (உடுப்பி), உமேஷ் ஜாதவ் (கலபுரகி), பி சி மோகன் (மத்திய பெங்களூரு),
பசவராஜ் (துமகூரு), பிரதாப்சிம்ஹா (மைசூரு) ஆகிய 7 பேருக்கு மந்திரி பதவி
கிடைக்கும் என்று கூறப்படுகிறது.




அனந்தகுமார் ஹெக்டே பிராமண சமூகத்தை சேர்ந்தவர்.






அதேபோல் சீனிவாச பிரசாத் -தலித், ஷோபா-ஒக்கலிகர், உமேஷ் ஜாதவ்-தலித், பசவராஜ்-லிங்காயத்,
பிரதாப்சிம்ஹா-ஒக்கலிகர் சமூகத்தைச் சேர்ந்தவர்கள் என்பது
குறிப்பிடத்தக்கது.




நடந்து முடிந்த நாடாளுமன்ற தேர்தலில் பா ஜனதா கட்சி 303 இடங்களில் வெற்றி
பெற்று தனிப்பெரும்பான்மையுடன் அமோக வெற்றி பெற்றுள்ளது.





நரேந்திர மோடி மீண்டும் பிரதமர் ஆக உள்ளார்.






இந்த தேர்தலில் காங்கிரஸ் வெறும் 52 இடங்களில் மட்டும் வாகை சூடியது.






முன்னதாக நாடாளுமன்ற தேர்தல் பிரசாரத்தின்போது காங்கிரஸ் கட்சியை சேர்ந்த
சமூக வலைத்தள பிரிவு தலைவியும், நடிகையுமான ரம்யா டுவிட்டரில் பா ஜனதா கட்சியை
கடுமையாக விமர்சனம் செய்திருந்தார்.




குறிப்பாக, பிரதமர் நரேந்திர மோடியை அவர் சர்வாதிகாரி ஹிட்லருடன் ஒப்பிட்டு
பெரும் விவாதத்துக்கு உள்ளானார்.





இந்த நிலையில், நடிகை ரம்யாவுக்கு, கர்நாடக பா ஜனதா மகளிர் அமைப்பின் துணை
தலைவியும், நடிகர் கணேசின் மனைவியுமான ஷில்பா டுவிட்டரில் கேள்விகள்
கேட்டுள்ளார்.




இதுதொடர்பாக ஷில்பா தனது டுவிட்டர் பதிவில், ‘ரம்யா எங்கு இருக்கிறாய்.






உங்கள் தலைவர் ராகுல் எங்கே.






சமூக வலைத்தளங்களில் போலி கணக்குகளை கையாளும் படை எங்கே.






தலையில்லாத உங்களின் டுவிட்டர் பதிவு எங்கே.






உங்களின் ஆதாரமில்லா குற்றச்சாட்டுகள் எங்கே போனது.



