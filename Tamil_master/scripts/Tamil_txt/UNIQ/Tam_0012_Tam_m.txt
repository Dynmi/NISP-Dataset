


இதுகுறித்து சமூகஆர்வலர் தங்கப்பாண்டி கூறுகையில், ‘வத்தலக்குண்டு அரசு ஆண்கள்
மேல்நிலைப்பள்ளியில் பல ஆண்டுகளாக 2 வகுப்பறைகள் சிதிலமடைந்து
கிடக்கிறது.




அதிகாரிகள் கண்டுகொள்ளாத இவ்வகுப்பறைகளை சமூகவிரோதிகள் கண்டுகொண்டு இரவு நேரங்களில்
பாராக பயன்படுத்தி வருகின்றனர்.





வகுப்பறைகள் உட்புறம் மட்டுமின்றி வெளிப்புறமும் மதுபாட்டில்கள்
சிதறி கிடக்கின்றன.





இது காலையில் பள்ளி வரும் மாணவர்களின் பாதங்களை பதம் பார்க்கிறது.






கோடைவிடுமுறை முடிந்து ஜூன் 3ல் பள்ளிகள் திறக்கப்படவுள்ளது.






எனவே சம்பந்தப்பட்ட அதிகாரிகள் போர்க்கால நடவடிக்கை எடுத்து வகுப்பறை கட்டிடங்களை
சீரமைக்க வேண்டும்’ என்றார்.





சிவகங்கை மாவட்டத்தில் பெரியாறு பாசன சீல்டு கால்வாயில், சிமெண்ட் கால்வாய்
அமைக்கும் பணி நடக்காததால் சுமார் ஆயிரத்து 700 ஏக்கர் விவசாயம் பாதிக்
கப்பட்டுள்ளது.




சிவகங்கை மாவட்டத்தில் திருப்பத்தூர், சிவகங்கை, திருப்புவனம் தாலுகாவில்
பெரியாறு பாசன நேரடி ஆயக்கட்டில் சுமார் 143 கண்மாய்கள் உள்ளது.





பெரியாறு கால்வாயில் சிவகங்கை மாவட்ட பாசன பகுதிகள் பயன்பெறும் வகையில் 1925ம்
ஆண்டு சீல்டு மண் கால்வாய் அமைக்கப்பட்டது.





இக்கால்வாய் மதுரை மாவட்டம் குறிச்சிப்பட்டி கண்மாயில் தொடங்கி, சிவகங்கை
மாவட்டம் சாலூர் பூக்குழி கண்மாயில் முடிவடைகிறது.




8 கி மீ நீளமும், 30அடி அகலமும் கொண்ட இக்கால்வாயில் கடந்த 2 ஆயிரமாவது ஆண்டில்
ரூ 48 லட்சத்தில் குறிச்சிப்பட்டி கண்மாய் காரமடை முதல் கண்மாய் கழுங்கு
வரை சுமார் ஒரு கி.மீ தூரம் கண்மாயின் மேற்பகுதியில் பைபாஸ் கால்வாய் அ
மைக்கப்பட்டது.



கழுங்கில் இருந்து தொடங்கி கல்லராதினிப்பட்டி, திருமலை, வலையராதினிப்பட்டி,
மேலப்பூங்குடி, திருமண்பட்டி, பாப்பாகுடி, சாலூர், சோழபுரம் எட்டுச்சேரி
கண்மாய் வரை சிவகங்கை மாவட்டத்தை சேர்ந்த சுமார் ஆயிரத்து 750 ஏக்கர் விவசாய
நிலங்கள் இக்கால்வாயால் பயன்பெறும்.




மழை நீர் திறக்கும் நேரத்தில் அதிகப்படியான நீர் வீணாவதால் சீல்டு மண் கால்வாயை
சிமெண்டால் அமைக்க வேண்டும் என தொடர்ந்து விவசாயிகள் வலியுறுத்தி
வந்தனர்.




பல ஆண்டுகளாக நடவடிக்கை இல்லாத நிலையில் இப்பகுதி விவசாயிகள் நீதிமன்றத்தில்
வழக்கு தொடர்ந்தனர்.





இவ்வழக்கில் கடந்த 2016-ம் ஆண்டு சீல்டு கால்வாயை சிமெண்ட் கால்வாயாக மாற்றியமைக்க
வேண்டும் என உயர்நீதிமன்றம் உத்தரவிட்டது.





இதையடுத்து கால்வாய் அமைப்பதற்கான கணக்கீட்டு பணி நடந்தது.






கருத்துரு தயார் செய்து, ரூ 22 கோடிக்கு திட்ட மதிப்பீடும் பொதுப்பணித் துறை
சார்பில் சென்னை வடிவமைப்பு கோட்டத்திற்கு அனுப்பப்பட்டது.





ஆனால் அதன்பிறகும் கடந்த ஆறு மாதமாக எந்த நடவடிக்கையும் இல்லை.





விவசாயிகள் கூறியதாவது: பெரியாறு கால்வாயில் நீர் திறந்தால் சிவகங்கை மாவட்டத்திற்கு
எவ்வளவு பங்கு நீர் வழங்க வேண்டும், சிமெண்ட் கால்வாய் அமைக்க வேண்டும் என
2016ம் ஆண்டிலேயே நீதிமன்றம் உத்தரவிட்டும் அதற்கான கருத்துரு தாமதமாகவே
தயார் செய்யப்பட்டது.




அதன் பிறகு நிதி ஒதுக்கீடு உள்ளிட்ட எந்தப் பணிகளும் இதுவரை
நடக்கவில்லை.


